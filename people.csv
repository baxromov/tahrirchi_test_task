source_url,access_datetime,content,word,most_common
https://kun.uz/news/2022/12/01/shols-bundesverda-oq-dori-tanqisligi-yuzaga-kelganini-tan-oldi,01-12-2022 23:16:09,"Германия канцлери Олаф Шолц НАТО бош котиби Йенс Столтенберг билан қўшма матбуот анжуманида Бундесвер (Германия армияси) оғир аҳволдалигини, чунки ўқ-дорилар тақчиллигини бошдан кечираётганини айтди. Унинг сўзларига кўра, сўнгги бир неча ўн йилликда Германия Мудофаа вазирлиги ўқ-дорилар билан таъминлаш соҳасида «нотўғри йўл тутган».  «Бу нафақат Украинадаги уруш туфайли, балки ўз рақамларимизга ҳам эътибор қаратмаганимиз учун юз берди. Армияда доимий таъминотни шакллантириш қанчалик муҳимлигини ҳозир жуда яхши тушуниб турибмиз», деди канцлер.  Шунингдек, Шолц мамлакат мудофаа вазирлиги раҳбари Кристина Ламбрехт бу муаммони бартараф этишдан жуда манфаатдор эканини таъкидлади.  Аввалроқ, Германия вазирлар маҳкамаси матбуот котиби Штеффен Ҳебештрайт Германия қуролли кучларида етарлича ўқ-дорилар йўқлиги ва шу сабабли расмийлар уларни мудофаа саноатидан сотиб олиш бўйича саъй-ҳаракатларни кучайтирганини маълум қилганди.  Бундестаг (Германия парламенти) мудофаа бўйича комиссари Ева Ҳёгл Германия ўз қуролли кучларини тўлиқ таъминлаш учун 20 миллиард евролик ўқ-дорилар сотиб олиши кераклигини маълум қилди. Шунингдек, у ҳарбий хизматчилар ҳар доим ҳам зарур кийим-кечак билан таъминланмаганини таъкидлади. Бундан ташқари, ҳозирда Германия қуролли кучларида 20 мингта бўш иш ўринлари мавжуд. Умумий ҳисобда 182 минг киши хизмат қилмоқда, бироқ айни пайтда шахсий таркибнинг максимал 60 фоизи касаллик, таътил ва амалиёт ўташи сабабли айрим ҳарбий қисмларга жалб қилинган.   ","Германия канцлери Олаф Шолц НАТО бош котиби Йенс Столтенберг билан қўшма матбуот анжуманида Бундесвер (Германия армияси) оғир аҳволдалигини, чунки ўқ-дорилар тақчиллигини бошдан кечираётганини айтди.",Германия - 6
https://kun.uz/news/2022/12/01/ixtiyoriy-degan-ton-kiydirilayotgan-majburiy-obuna,01-12-2022 23:16:09,"Дарҳол таъкидлашимиз керак — бу борада аҳвол анча ўнгланган. Чунки яқин ўтмишда обуна гўёки давлат сиёсати, бюджет ходимларига нашрлар учун пул тўлаш қонуний мажбуриятдек қараларди. Аввал вазирликлардан, кейин маҳаллий ҳокимиятларда муайян жадваллар ишлаб чиқилар, ҳар бир ташкилот қайси нашрга обуна бўлиши шартлиги бўйича «тепа»дан аниқ топшириқлар тушириларди. Ҳатто бу қоғозбозликдан ҳам эринганлар бюджет ходимлари маошидан шартта чегириб олиб, «обунага» дея расмийлаштириб ҳам қўя қолишарди. Одамлар ўз ҳақ-ҳуқуқини англай бориши, янги сиёсатнинг талаби ва бошқа қатор жиҳатлар ортидан бу борадаги ўзибўларчиликларга барҳам берилди. Аммо сўнгги сигналлар шуни кўрсатмоқдаки, ҳануз шифокор ва муаллимнинг ойлигига чанг солиш истагида бўлганлар, обунага «ихтиёрий» деган тус бериб, аслида мажбурлаётганлар учраб турибди. Самарқанддан хат олдик: «Биз тиббиёт ходимлари ўзи кўп ойлик олмаймиз. Лекин барча бўғин ходимларига «Ўз ихтиёрим билан...» деб хат ёздириб олиб, шифокорлардан 1 млн сўмдан, ҳамширалардан 600 минг сўмдан ушлаб қолишяпти. Ўтган йили ҳам шундай қилинган. Лекин бир йил давомида бирорта газета ёки журнал келганини билмаймиз», — дейилади унда. Бундай хатларга хос жиҳат, «фақат илтимос, шахсимизни сир сақланг», дея якунланган буниси ҳам. Бу ўз-ўзидан тушунарли. Шифокор ҳануз беморнинг қўлига қарайди, ишидан доим камчилик топиш мумкин. Таниш-билишлар орқали бир амаллаб, поралар бериб 0,25 ставкага илашиб турган ҳамширага ҳам бош оғриқ мутлақо керак эмас. Аммо бу билан муаммо борлигини яшириб бўлмайди. Аслида, у ёки бу жиҳатдан давлат ташкилотларига тобе газеталар, жумладан марказий нашрлар йил якунида обунага қаттиқ умид боғлаши, хирмон кўнгилдагидек бўлмаганида яна эски ричагларни қўллаши ҳеч кимга сир эмас. Бу масала кўтарилиб, баҳслар бошланганда эса «Ҳеч ким мажбурий обуна қилмаяпти, ихтиёрий обуна эса қонунга зид эмас. Газета ахир маънавият-ку?» дея иҳоталанишади. Лекин тан олиш керакки бу масала шунчаки «Ихтиёрий» деган тўн кийдирилиб ечиляпти, холос. Хўш, ўқитувчи-шифокорлар оғзига мум тишлаб, иложсизликдан рози бўлишар, босма нашрлар ва етказувчилар ҳеч нарса билмагандай гўёки қонунга мос пулларни тақсимлар ва яра мадда бойлашда давом этар экан, нима қилмоқ керак? 1. Ҳар қандай бюджет ташкилотининг маошидан обуна учун ушлаб қолиш «Мажбурий обуна» дея баҳоланиши шарт. Ҳатто ходимнинг розилик хати бўлса-да! Ўша ходимга шу нашр керак экан, бориб ўзи обуна бўлаверсин, ўртакаш керак эмас; 2. Қайсидир бюджет ташкилотнинг камида 20 фоиз ходими бирданига муайян нашр (ёки нашрларга) обуна бўлиш истагини билдириб қолдими, бу ҳам шубҳасиз мужбурият деб қаралиши лозим. Чунки маошини рўзғорига амал-тақал қилиб етказаётган ўқитувчилар тўсатдан обуна дея ўз ихтиёрлари билан пул йиғиб қолиши ақлга сиғмайди. Шунчаки бунга ишонгиси келганлар ва бошқаларни ишонтиришга уринаётганлар бор холос; 3. Умуман, қайсидир давлат ташкилотидан обуна дея катта миқдорда пул ўтказилишининг ҳар қандай шакли мажбурий обуна эканлигини англаб етадиган пайт аллақачон келган. Одатда текширувчилар учун «подшивка» дея тахлаб қўйиладиган, амалда деярли ҳеч ким ўқимайдиган нашрлардан ҳам нари борса икки нусхадан олинса етарли бўлади. Кўпми, демак ўша ташкилот мажбурий обуна қилдиряпти. Ўзбекистон мустақил бўлганига ҳам 31 йилдан ошди. Дунёда босма нашрлари ҳануз давлатга ёки бюджет ташкилотларига қараб қолган мамлакатлар бармоқ билан саноқли қолган. Энди бизнинг нашрларимиз ҳам ҳақиқатга тик қарайдиган, дўппини ечиб олиб, ўзларининг бир неча минглик ададлари орасида нечтаси «ихтиёрий» дея силлиқланаётганини ҳисоблаб кўрадиган пайт аллақачон келган. Таъкидлаганларидай газета маънавият бўлса, усиз ахборот етказиш оқсаб қолса, марҳамат – бундан манфаатдор муассислари ёки ўзлари ташаббус кўрсатиб ўқувчига бепул етказиб берсинлар. Бордию муштарий ўзи сотиб олмаяптими, обуна бўлмаяптими, тўғри тарғибот ўрнига ҳийла йўли билан тиқиштиришга ҳожат йўқ. Қоғоз ва меҳнат исроф бўлгани қолади, холос. P.S.: Ҳамкасбларимиз бу гапларни «Газетага отилаётган тош» дея қабул қилишмасин. Агар нашрларини газетхон ёқтириб ўқиётган бўлса, жуда яхши. Чунки ОАВ орасида босма нашрларнинг ўз ўрни, мактаби бор. Гап фақат мажбурий обунага чек қўйиш ва турли номлар билан хаспўшламаслик ҳақида.  Мақолани ўқиган масъул вазирликлар эса дарҳол «Бундай бўлиши мумкин эмас, обуна ихтиёрий. Аниқ ҳолат бўлса кўрсатинг, чора кўрамиз», дея бонг уришга шошилишмасин. Мана, йил охири, юқорида санаб ўтилган омиллар бўйича бюджет ташкилотлари ҳисоботини текшириб кўринг, ҳаммаси аён бўлади-қолади. Аброр Зоҳидов",Дарҳол таъкидлашимиз керак — бу борада аҳвол анча ўнгланган.,обуна - 13
https://kun.uz/news/2022/12/01/toshkent-viloyatida-kelini-tomonidan-20-marta-pichoqlangan-qaynona-tirik-qoldi,01-12-2022 23:16:09,"Тошкент вилоятида келин оилавий келишмовчилик оқибатида қайнонасини ўлдирмоқчи бўлган. Ҳодиса тунги соат учларда юз берган. «Миллар» дастури ижодкорларининг хабар беришича, келин қайнонаси ётган хонага секинлик билан кирган бўлса-да, аёл уйғониб кетади. “Эшик очилиши билан кўзим очилди. “Ким” дейишга улгурмадим. Менга пичоқ уриб кетди. Мен ёрдам сўраб бақирдим ва бор кучимни йиғиб унинг жемперидан ушладим. У мени ура бошлади. Кейин сочидан ушлаб олдим ва эшикка қараб судрай бошладим. Эшикка етганимда воқеа устига қизим келиб қолди. Бу пайтда у мени тўхтамасдан пичоқлаётганди. Йигирма мартадан кўпроқ пичоқ урилди-да менга. Ҳозир ўнтасининг жароҳати тикилди. Ўнтаси чуқур кесилмаган. Уни қаттиқ ушлаб олганим учун у менга ўзи хоҳлагандек пичоқ уролмаган. Агар уйғонмаганимда мени аниқ ўлдириб кетарди”, дейди кекса аёл.  “Нариги хонада қизим билан ётгандим. Онам бақирганидан уйғониб кетдим. Зинага чиққанимдан кейин овоз онамнинг хонасидан келаётганини билгач, ўша тарафга югурдим. Югуриб хонага кириб чироқни ёқдим. Қарасам хонанинг остонасида келинимиз онамни пичоқлаб ётганди. Шу заҳоти уни ушлаб пастга тортдим. Орқамдан укам келиб қолди. У келинни ушлаб олди. Кейин онамга қарадик. 102 ва 103га телефон қилдик. Онам билан қўшилиб шифохонага кетдим. Келин уйда қолганди. Эшитишимизча, у ҳозир озодликда юрган экан. Қилмишига қонуний чора кўрилмаяпти”, дейди пичоқланган аёлнинг қизи. Қайд этилишича, қотилликка қасд юз берган хонадонда қайнона-келин чиқиша олмай қолган. Пичоқланган қайнонанинг айтишича, 9 ойдан бери келини унинг гапларига кирмай қўйган. “Келиним ўзи кетиб қолган. 30 октябрда бувиси келди. Неварасини олиб келди. Нима бўляпти деб сўради. Мен: “Неварангизни йўлга сололмадим, кечиринг, қуда хола”, дедим. Ўзларинг бориб йўлга солинглар дедим. Кейин у олиб кетмайман деди. Яшасин деди. Мен энди яшатолмайман дедим. 9 ой, 10 ойдан бери биттаям айтганимни қилмаяпти, боламникиниям қилмаяпти. Ҳеч бўлмаса бир ойга олиб кетинг дедим. Ишларни ўргатинг дедим. Тилларини қирқинг дедим. Яхши келин қилиб менга олиб келиб беринг деб айтсам бувиси унамади”, дейди жиноятга қўл урган келиннинг қайнонаси. Аёл тергов ишларидан норози эканини маълум қилган. У шунча ишдан кейин ҳам озодликда юрган келини яна келиб уни ўлдириб кетишидан хавотирда эканини таъкидлаган. Тошкент вилояти ИИББ бошлиғининг матбуот котиби Бобур Тўлаганов айни вақтда мазкур ҳолат юзасидан Жиноят кодексининг 109-моддаси (Қасддан баданга енгил шикаст етказиш) билан жиноят иши қўзғатилиб, тергов ҳаракатлари олиб борилаётгани, воқеа бўйича жамоатчиликка батафсил маълумот берилишини маълум қилган.",Тошкент вилоятида келин оилавий келишмовчилик оқибатида қайнонасини ўлдирмоқчи бўлган.,дедим. - 6
